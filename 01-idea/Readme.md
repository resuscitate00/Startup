ایده اول: سامانه هوشمند زمان‌بندی و مدیریت اتوبوس‌های شهری

طراحی یک وب‌اپلیکیشن هوشمند برای زمان‌بندی و مدیریت اتوبوس‌های شهری است که مانند سیستم اطلاع‌رسانی مترو، زمان حرکت، زمان تقریبی رسیدن، میزان تراکم و وضعیت ترافیک خطوط مختلف را به کاربران نمایش می‌دهد. در این سامانه، کاربر می‌تواند با انتخاب خط یا ایستگاه مورد نظر، ببیند اتوبوس در چه زمانی از ایستگاه قبلی حرکت کرده، چه زمانی به ایستگاه فعلی می‌رسد و تأخیر احتمالی آن چقدر است. داده‌ها از طریق GPS اتوبوس‌ها و الگوریتم‌های مسیریابی (مشابه Google Maps یا Waze) تحلیل می‌شوند تا وضعیت واقعی مسیر مشخص شود.این پروژه در بستر وب قابل اجراست و علاوه بر رابط کاربری برای شهروندان، یک داشبورد مدیریتی برای سازمان حمل‌ونقل دارد تا بتواند وضعیت خطوط، تراکم و زمان‌بندی‌ها را کنترل کند. امکاناتی مانند نمایش موقعیت لحظه‌ای اتوبوس‌ها روی نقشه، اعلام زمان رسیدن، رنگ‌بندی برای نمایش تراکم، ثبت بازخورد کاربران و ارسال نوتیفیکیشن برای نزدیک شدن اتوبوس از ویژگی‌های کلیدی این ایده هستند.

ایده دوم: وب‌اپلیکیشن ردیابی سرویس مدارس برای والدین
 
 طراحی یک وب‌اپلیکیشن به عنوان پل ارتباطی بین والدین و راننده سرویس مدارس است که امنیت و راحتی خانواده‌ها را افزایش می‌دهد. در این سامانه، هر راننده یک «اتاقک» مجازی برای دانش‌آموزان خود ایجاد می‌کند و هر دانش‌آموز یک کد مخصوص دارد؛ والدین با داشتن این کد می‌توانند لوکیشن دقیق راننده را در زمان‌های مشخص روز ردیابی کنند تا از رسیدن سالم فرزندشان اطمینان حاصل کنند. این وب‌اپلیکیشن علاوه بر نمایش موقعیت لحظه‌ای راننده، امکان دسترسی محدود به لوکیشن را در ساعات معین فراهم می‌کند تا حریم خصوصی راننده نیز حفظ شود و تجربه‌ای امن و مطمئن برای خانواده‌ها ایجاد گردد. این پروژه کاملاً در بستر وب قابل اجراست و می‌تواند شامل داشبورد مدیریت برای راننده و رابط کاربری ساده برای والدین باشد.


 ایده سوم: وب‌اپلیکیشن جامع توریسم سلامت برای مدیریت سفرهای پزشکی
 
طراحی یک وب‌اپلیکیشن در زمینه توریسم سلامت است که به‌ویژه برای شهری مانند شیراز، به عنوان مرکز پزشکی و مقصد بازدیدکنندگان از شهرهای اطراف و کشورهای همسایه، کاربردی و مفید است. در این سامانه، کل سفر مراجعه‌کننده به‌صورت یکپارچه و برنامه‌ریزی‌شده مدیریت می‌شود؛ از گرفتن نوبت پزشک، رزرو بلیت هواپیما یا اتوبوس، هماهنگی با آژانس برای انتقال از فرودگاه به هتل، رزرو اتاق، تهیه داروها تا تعیین نوبت مجدد برای ویزیت‌های بعدی. این وب‌اپلیکیشن می‌تواند با ارائه داشبورد کاربری ساده برای بیمار و رابط مدیریت برای ارائه‌دهندگان خدمات پزشکی و گردشگری، تجربه‌ای کامل، منظم و بدون استرس برای کاربران فراهم کند و فرآیندهای درمان و سفر را در یک بستر دیجیتال همگرا سازد.
